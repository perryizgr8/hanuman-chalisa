<html>
<meta name="viewport" content="width=device-width, initial-scale=1.0">

<head>
    <script type="module">
        import 'https://cdn.jsdelivr.net/npm/@pwabuilder/pwaupdate';
        const el = document.createElement('pwa-update');
        document.body.appendChild(el);
    </script>
    <link href="https://fonts.googleapis.com/icon?family=Material+Icons" rel="stylesheet">
    <link rel="stylesheet" type="text/css" href="index.css" title="style">
    <script src="index.js"></script>
    <link rel="shortcut icon" type="image/png" href="favicon.png" />
    <link rel='manifest' href='manifest.json'>
    <title>Hanuman Chalisa</title>
</head>

<body>
    <h1 id='heading'>Hanuman Chalisa</h1>
    <a href="#!" id='button-icon' class="float" onclick="toggleTheme()">
        <i class="material-icons my-float">wb_sunny</i>
    </a>
    <div id='dohas'>
        <p>श्री गुरु चरन सरोज रज, निज मन मुकुर सुधारि।<br>बरनौ रघुवर बिमल जसु, जो दायकु फल चारि॥</p>
        <p>बुद्धिहीन तनु जानिके, सुमिरौ पवनकुमार।<br>बल बुद्धि विद्या देहु मोहि हरहु कलेस विकार॥</p>
        <p>जय हनुमान ज्ञान गुन सागर।<br>जय कपीस तिहुँ लोक उजागर॥ १ ॥</p>
        <p>राम दूत अतुलित बल धामा।<br>अंजनि पुत्र पवनसुत नामा॥ २ ॥</p>
        <p>महावीर विक्रम बजरंगी।<br>कुमति निवार सुमति के संगी॥ ३ ॥</p>
        <p>कंचन बरन बिराज सुबेसा।<br>कानन कुंडल कुंचित केसा॥ ४ ॥</p>
        <p>हाथ बज्र औ ध्वजा बिराजै।<br>काँधे मूँज जनेऊ साजै॥ ५ ॥</p>
        <p>शंकर स्वयं केसरी नंदन।<br>तेज प्रताप महा जग बंदन॥ ६ ॥</p>
        <p>विद्यावान गुनी अति चातुर।<br>राम काज करिबे को आतुर॥ ७ ॥</p>
        <p>प्रभु चरित्र सुनिबे को रसिया।<br>राम लखन सीता मन बसिया॥ ८ ॥</p>
        <p>सूक्ष्म रूप धरी सियहिं दिखावा।<br>बिकट रूप धरि लंक जरावा॥ ९ ॥</p>
        <p>भीम रूप धरि असुर सँहारे।<br>रामचन्द्र के काज सँवारे॥ १० ॥</p>
        <p>लाय सँजीवनि लखन जियाए।<br>श्रीरघुबीर हरषि उर लाए॥ ११ ॥</p>
        <p>रघुपति कीन्हीं बहुत बड़ाई।<br>तुम मम प्रिय भरतहि सम भाई॥ १२ ॥</p>
        <p>सहस बदन तुम्हरो जस गावैं।<br>अस कहि श्रीपति कंठ लगावैं॥ १३ ॥</p>
        <p>सनकादिक ब्रह्मादि मुनीसा।<br>नारद सारद सहित अहीसा॥ १४ ॥<br>जम कुबेर दिक्पाल जहाँ ते।<br>कबी कोबिद कहि सकैं
            कहाँ ते॥ १५ ॥</p>
        <p>तुम उपकार सुग्रीवहिं कीन्हा।<br>राम मिलाय राजपद दीन्हा॥ १६ ॥</p>
        <p>तुम्हरो मन्त्र बिभीषन माना।<br>लंकेश्वर भए सब जग जाना॥ १७ ॥</p>
        <p>जुग सहस्र जोजन पर भानू।<br>लील्यो ताहि मधुर फल जानू॥ १८ ॥</p>
        <p>प्रभु मुद्रिका मेलि मुख माहीं।<br>जलधि लाँघि गये अचरज नाहीं॥ १९ ॥</p>
        <p>दुर्गम काज जगत के जेते ।<br>सुगम अनुग्रह तुम्हरे तेते॥ २० ॥</p>
        <p>राम दुआरे तुम रखवारे।<br>होत न आज्ञा बिनु पैसारे॥ २१ ॥</p>
        <p>सब सुख लहै तुम्हारी शरना।<br>तुम रक्षक काहू को डरना॥ २२ ॥</p>
        <p>आपन तेज सम्हारो आपै।<br>तीनौं लोक हाँक ते काँपे॥ २३ ॥</p>
        <p>भूत पिशाच निकट नहिं आवै।<br>महाबीर जब नाम सुनावै॥ २४ ॥</p>
        <p>नासै रोग हरै सब पीरा।<br>जपत निरंतर हनुमत बीरा॥ २५ ॥</p>
        <p>संकट तें हनुमान छुड़ावै।<br>मन क्रम बचन ध्यान जो लावै॥ २६ ॥</p>
        <p>सब पर राम तपस्वी राजा।<br>तिन के काज सकल तुम साजा॥ २७ ॥</p>
        <p>और मनोरथ जो कोई लावै।<br>सोहि अमित जीवन फल पावै॥ २८ ॥</p>
        <p>चारों जुग परताप तुम्हारा।<br>है परसिद्ध जगत उजियारा॥ २९ ॥</p>
        <p>साधु संत के तुम रखवारे।<br>असुर निकंदन राम दुलारे॥ ३० ॥</p>
        <p>अष्ट सिद्धि नौ निधि के दाता।<br>अस बर दीन्ह जानकी माता॥ ३१ ॥</p>
        <p>राम रसायन तुम्हरे पासा।<br>सदा रहो रघुपति के दासा॥ ३२ ॥</p>
        <p>तुम्हरे भजन राम को पावै।<br>जनम जनम के दुख बिसरावै॥ ३३ ॥</p>
        <p>अंत काल रघुबर पुर जाई।<br>जहाँ जन्म हरिभक्त कहाई॥ ३४ ॥</p>
        <p>और देवता चित्त न धरई।<br>हनुमत सेइ सर्व सुख करई॥ ३५ ॥</p>
        <p>संकट कटै मिटै सब पीरा।<br>जो सुमिरै हनुमत बलबीरा॥ ३६ ॥</p>
        <p>जय जय जय हनुमान गोसाईं।<br>कृपा करहु गुरुदेव की नाईं॥ ३७ ॥</p>
        <p>जो शत बार पाठ कर कोई।<br>छूटहि बंदि महा सुख होई॥ ३८ ॥</p>
        <p>जो यह पढे हनुमान चालीसा।<br>होय सिद्धि साखी गौरीसा॥ ३९ ॥</p>
        <p>तुलसीदास सदा हरि चेरा।<br>कीजै नाथ हृदय महँ डेरा॥ ४० ॥</p>
        <p>पवनतनय संकट हरन मंगल मूरति रूप।<br>राम लखन सीता सहित हृदय बसहु सुर भूप॥</p>
    </div>
    <br><br>
</body>
<footer>
    Icon made by <a href="https://www.flaticon.com/authors/eucalyp" title="Eucalyp">Eucalyp</a> from <a
        href="https://www.flaticon.com/" title="Flaticon"> www.flaticon.com</a>
</footer>

</html>